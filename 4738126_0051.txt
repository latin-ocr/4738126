-43-

rationem, quam nostro sermone „copiren“ appellamus , pi-
ctores vascularios adhibere nullo modo potuisse. Nam
saepissime superficies amphorae aut hydriae aut stamni
aut paterae aut alius cujuspiam vasculi cum forma tabulae
aut parietis, in quo erat pictura, - non congruebat. Qua
locorum dispositione saepe permutata picturas ⁴in vasis ab
exemplaribus magnis valde abhorruisse patet. Qua propter
duae picturae vasariae, etiamsi eandem locorum figurarum·
que dispositionem non habeant, tamen ejusdcm exemplaris
imitationes esse possunt. Atque hac ipsa in re, hoc est .
in libertate figuras componendi secundum formam vasculi
figuris ornandi minime neglectis rebus primariis, opifices
Graeci sese praebent verae elegantiae et non mediocris
ingenii artifices. Etiamsi igitur imitatores exemplar aliquo
modo mutare potuerunt, tamen certae quaedam res semper
servandae atque accurate quasi describendae erant. Cum
autem totius picturae compositio, ut modo dixi, servari
non posset, nonnullae compositiones partes, certi quidam
figurarum greges (,‚Gruppen“), certa quaedam schemata
exemplaris ab imitatoribus servanda fuerunt. Quamobrem
jam multum in perscrutatione profecerimus, si demonstrare
potuerimus nonnulla schemata magnarum tabularum in
picturis vasariis inveniri eadem. Quae schemata in vasis
semper ex magnis picturis esse descripta necesse non est,
cum etiam ex memoria expressa esse possint. Atque multo
propius abest a· vero, si malumus vasariorum memoriae
imitationes tribuere, ut statuamus non totas picturas sed
singula tantum schemata magnarum picturarum pictores
in vasis imitatos esse, quoniam memoria hominum certis
quibusdam finibus coercetur. —

Sint sane multae harum repraesentationum Vulcani
reducti in vasis rubris figuris ornatis eiusque stili liberioris
inter se satis diversae, tamen nonnullae inveniuntur, in

