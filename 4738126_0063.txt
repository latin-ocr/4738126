picturam accuratam praebere repraesentationem ludi scaenici
inter omnes archaeologos constat. —

Ex omnibus igitur picturis vasariis majoribus· una est
cujus fontem poeticum indagare nondum potui (00). Si
totius picturae compositionem respicimus, videtur ad nu-
meranda 00 iis, in quibus (Β, C, BB, CC, 1, K, L) pi⁴ ·
ctores secuti sunt poetas epicos, sin autem rationem habemus
schematis, quod in Baccho ebrio et a Satyro sustento con·
spicitur‚ ne scaenae quidem imitatio quaedam abnui potest. —-

Quibus expositis omnibus apparet nondum omnes pi-
cturas vasorum, quas supra enumeravi, ad fontes plane et
certo relatas esse. Maxime autem adhibenda est diligentia
in perscrutatione tabulae Athenis in templo Bacchi pictae,
quam quattuor tantum picturarum vasariarum (M, Ν, 0, P)
fuisse fontem equidem satis demonstrasse mihi videor. —

Quod autem ad singularum figurarum in vasculis pictarum
attinet explicationem, tres tantum sunt et eae mutilatae in
vasculo PP, quibus nomina omnino probabilia imponere
non potui. Pictura enim vasis PP inter omnes, quarum
ipse vidi delineationes‚ notabilis est, praesertim cum agmen
bacchicum a dextera ad sinistram partem versum sit. —

