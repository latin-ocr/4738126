-42-

pictura tabulae aut parietis picturae imitationem esse plane
demonstratum sit. Quae cum ita sint omnis cautio adhi-
benda est in statuenda necessitudine quae intercedat inter
magnas tabulas pictas et picturas in vasculis delineatas.
At nemo est, qui neget certas quasdam res megalographiae
proprias exstare vel easdem vel similes in vasorum arte
figuris ornandorum temporis ejusdem vel potius paullo
posterioris. Sunt autem duae res in quibus picturae in
vasis cum megalographia congruere possunt: primo loco,
quod attinet ad figurarum delineationem, stilus idem est,
tum, quod attinet ad argumenta vel res quae repraesen-
tantur, certae quaedam fabulae et argumenta eodem modo
in utraque arte aut diliguntur aut omittuntur. Nam quis
est, qui nesciat rugas et sinus delineatae esse in vestibus
figurarum vascula ornantium a vasculariis eam ob causam,
quod imitarentur progressum, quem in arte tabulas pin—
gendi Cimonem Cleonaeum fecisse Plinius¹) auctor est‘?
Quis porro est qui non consentiat cum iis2), qui vasa figuris
multorum colorum ornata liberrimi stili atquc magnifici in
Italia inferiore reperta referunt ad pingendi artem, quam
Hellenisticam nominare archaeologi consueverunt. Hic non
est locus multorum exemplorum, quibus demonstretur megalo-
graphiam tantae fuisse auctoritatis, ut vascularii eam imi-
tati sint, quoniam in universum omnes concedunt rem ita
sese habuisse. Requirenti autem magnarum tabularum
imitationes accuratissimas in picturis vasariis quae adhuc
servatae sunt, ’ id maxime spectandum est eam imitandi

1) Hist. naturalis XXXV, 55 hic (Cimon Cleonaeus) catagrapha
invenit, hoc est obliquas imagines, et varie formare voltum respi-
cientis suspicientisve vel despicientis. articulis membra distinxit,
venas protulit, praeterque in veste rugas et sinus invenit. —

2) Helbig, Untersuchungen ueber die campan. Wandmalerei.
Vorwort pg. IX. -

