Multis in picturis vasariis Graecis, de quibus infra
accuratius disseram, inveniuntur repraesentationes Vulcani
a Baccho in Olympum reducti. Quae quamquam inter se
similes sunt, tamen, si singulas picturarum partes et parti—
culas respicimus, jam statim intellegimus ad diversa exem-
plaria diversas picturas compositas esse, Quamobrem operae
pretium memet facturum existimo, si 'in hos fontes, qui in
literarum et artium monumentis requirendi'sunt, accuratius
inquisierim atque post demonstraverim, quo modo pictores
vasarii hisce fontibus sint usi. -—

Fabula autem Vulcani a Baccho in Olympum reducti
adjuncta est et artissime cohaeret cum fabula Vulcani ex
Olympo in terram detrusi, quae eam ipsam ob causam in

· nostra quaestione minime negligenda videtur esse. -

Qua in regione fabula nata sit, si7quaerimus‚ in insula
Lemno, ubi Vulcanus jam antiquissimis temporibus colebatur,
eam exortam esse, certis argumentis minime confirmari potest..
Quod ne Prellerus¹) quidem contendit, qui tamen putat²)

 

1) Griech. Mythologie I3 p. 144 sq. —

2) Dicit enim Prellerus l. c. „der tiefere Grund der Fabel ist
aber auch hier die Beobaehtung des Naturlebens. Ueberall wachst
im Siiden der beste, der feurigste Wein in vulkanischen Gegenden,
am Vesuv, auf lechis, am· Aetna, auf Santorino u. s. w.; daher sind
Dionysos und Hephastos sehr gute Freunde, Hera aber, die Gottin
der Luft, wird von Hephastos gefesselt in demselben Sinne wie Hera

l*

